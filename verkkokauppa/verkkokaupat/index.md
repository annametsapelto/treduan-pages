# Verkkokaupan ominaisuuksia

Toimivassa verkkokaupassa on joukko erilaisia ominaisuuksia, jotka kannattaa ottaa huomioon. Pelkkä tuotteiden esittely ei riitä.

## Tehtävä 1

Laadi Word-dokumentti, johon kirjaat muutamia huomiota verkkokaupoista, joiden sivuja käyt tutkimassa. Tutki vähintään kolmea nettikauppaa. On hyvä, jos jotkut verkkokaupoista ovat pienempiä ja osa isompia brändejä. Palauta dokumentti Teamsiin opettajan ilmoittamaan paikkaan (oma tiimi, kanava Sähköinen asiakaspalvelu (verkkokauppa)).

Tässä muutamia, mitä voit vilkaista, jos et keksi itse sopivia:

- [Ruohotupa](https://ruohotupa.vilkas.shop/)<base target="_blank">
- [House of Simone](https://holvi.com/shop/hosfin/)<base target="_blank">
- [Triosoft](https://www.triosoft.fi/index.html)<base target="_blank">
- [Finsket](https://finsket.com/fi)<base target="_blank">

1. Millaisista osista verkkokauppa koostuu? Kiinnitä huomiota erityisesti sivuston ylä- ja alaosiin.
2. Millaisia navigointiratkaisuja verkkokaupoissa on?
3. Mieti (ja voit testata jollakin verkkokaupalla osittain), miten toimii tuotteen katsominen ja sen tilaaminen? Millaisia eroja huomaat verkkokauppojen välillä? Mitkä asiat tekevät tilaamisesta helppoa ja mitkä hankaloittavat sitä?

## Huomioon otettavia ominaisuuksia

### Rekisteröityminen ja kirjautuminen

Useimmissa verkkokaupoissa on mahdollisuus rekisteröityä. Osassa se on jopa pakollista, jotta voi tilata yhtään mitään. Rekisteröitymisessä on se hyvä puoli, että käyttäjä voi tallentaa nimensä, osoitteensa ja mahdollisesti maksutapansa verkkokaupassa. Lisäksi yleensä löytyy ostohistoria. Edistyneemmät verkkokaupat voivat käyttää tekoälyä antamaan suosituksia perustuen selaus- ja tilaushistoriaan. Toisaalta jos ei ole aikeissa jäädä säännölliseksi asiakkaaksi, rekisteröityminen voi tarkoittaa, että kynnys tehdä tilaus nousee. Rekisteröitymisestä kannattaa siis tehdä mahdollisimman helppoa.

Linkki rekisteröitymiseen löytyy yleensä yläpalkista oikeasta laidasta kuten myös sisäänkirjautuminen. Joskus rekisteröityminen avautuu uudelle sivulle, joskus avautuu modaali tai dialogi-ikkuna sivun päälle.

### Hakutoiminnot

Hakukenttä on yleensä myös oikeassa yläkulmassa, mutta joskus myös keskemmällä tai vasemmassa reunassa headerin alapuolella. Jos hakukriteerejä on monta, yleensä vaihtoehdot ilmaantuvat sivun yläosaan headerin alle.

### Navigaatio

Navigaation tyypillisin paikka on headerin alaosassa, mutta joskus se voi olla yös vasemmassa reunassa pystypalkkina. On melko yleistä käyttää ns. hampurilaisikonia, jos palkki on piilotettuna esimerkiksi tilan vuoksi. Navigaatiossa voi olla ns. alalinkkejä.

## Tehtävä 2

Ala hahmotella omaa verkkokauppaasi.
1. Päätä vekkokaupalle teema vapaasti, kunhan siellä ei myydä mitään laitonta. Muistathan, että verkkokauppa tulee olemaan jonkin aikaa julkisessa internetissä.
2. Kehitä verkkokaupalle vähintään 12 myytävää tuotetta. Etsi tuotteille tuotekuvat ja hyödynnä PhotoShopia niin, että kuvista on sekä isompi että pienempi versio. Mieti, voitko jakaa tuotteet eri kategorioihin. Tuotteille pitää kehittää myös soveltuvat esttelytekstit (laajuus riippuu siitä, millainen tuote on).
3. Kehitä verkkokaupalle nimi ja logo. Voit miettiä myös muita kuvituselementtejä, mutta pääosa ulkoasusta tehdään käyttäen WordPress-teemoja.
4. Kehitä verkkokaupalle myös tekstit eli jokin lyhyt esittelyteksti, kuvitteellinen sijainti ja yhteystiedot sekä maksu- ja toimitusehdot jne, mitkä kaikilta luotettvilta verkkokaupoilta löytyy.