## Artikkelit WordPressissa

Ensimmäinen asia, mitä katsomme tarkemmin, ovat artikkelit (Posts). Ne vastaavat esimerkiksi blogin postauksia.

Artikkelit löytyvät vasemman reunan navigaatiopalkista melkein ensimmäisenä. Sen alta voi nähdä kaikki artikkelit, lisätä uuden artikkelin, nähdä kategoriat ja avainsanat.

Kaikkein helpointa on säätää artikkeleja *Kaikki artikkelit* -näkymästä, jossa niitä voi käsitellä joko yksittäin tai massana, niitä voi etsiä ajankohdan tai avainsanojen kanssa.

Kategorioihin voi asettaa artikkeleja koskevia kategorioita.

Avainsanoihin voi lisätä sopivia avainsanoja, jotka voivat nostaa sivuston ja kyseisen artikkelin näkyvyyttä ja helpottaa artikkelien etsimistä (SEO käydään tarkemmin läpi myöhemmin).

## Tehtävä 1

1. Käy ensin katsomassa esimerkkiartikkelia sivullasi.
2. Poista esimerkkiartikkeli.
3. Lisää uusi kategoria, joka on Uutiset.
4. Kirjoita uusi artikkeli, jossa kerrot jotain siitä, kuinka uusi verkkokauppa avataan pian tms. Laita kategoriaksi Uutiset.

## Kommentit

Artikkeleja voi kommentoida, mikäli kommentointia ei ole laitettu artikkelista pois päältä. Admin-käyttäjän täytyy hyväksyä kaikki kommentit, jotka eivät ole hänen itsensä tai toisen admin-käyttäjän kirjoittamia, joten epäasialliset kommentit voi myös blokata.

## Tehtävä 2

1. Käy kirjoittamassa aiempaan artikkeliisi sopivan kommentin.
2. Tarkastele kommenttia sen omalta välilehdeltä.
3. Sinulle määrätään pari, jolle lähetät Teamsissa sivustosi osoitteen.
4. Menet parisi sivustolle ja kirjoitat sinne asiallisen kommentin tai kysymyksen, joka sopii artikkeliin.
5. Kun parisi on kirjoittanut sinulle kommentin, mene tarkastelemaan kommentteja ja päätä, tuleeko se näkyviin vai ei (jos se on asiallinen, hyväksy se).