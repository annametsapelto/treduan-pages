# Asetukset

Asetuksista löytyy joukko asioita, jotka kannattaa tarkistaa oman maun mukaan kuntoon.

## Yleinen

Täällä voi säätää sivuston otsikon ja kuvauksen. Jos ette heti kehittäneet sivustolle hyvää nettikauppanimeä, sen voi täällä vielä vaihtaa.

Älkää vaihtako WordPressin osoitetta tai moni asia luultavasti menee rikki.

Sivuston osoite tarkoittaa sivuston pääsivun osoitetta. Jos tämä WordPress-sivusto olisi esimerkiksi vain blogi-osio isommasta verkkosivustosta, tähän laitettaisiin koko sivuston etusivu. Meidän tapauksessamme tätä ei muuteta.

Ylläpidon sähköpostiosoitteen voi vaihtaa täältä.

Oletuksena on, että kuka tahansa ei voi rekisteröityä kyseiselle sivulle, mutta kun olemme tekemässä verkkokauppaa, pitää rekisteröitymisen olla mahdollista, kunhan saamme sen ominaisuuden lisättyä. 

Uusien käyttäjien oletusrooli voi olla Tilaaja, mutta joissakin tapauksissa se voi olla jonkin muukin.

Sivuston kielen voi säätää haluamakseen.

Aikavyöhyke on Suomessa UTC +2, mikä kannattanee vaihtaa.

Päivämäärän ja kellonajan esitystapoja on monta, ja voitte valita niistä itseänne miellyttävät.

## Kirjoittaminen

Täällä voi säätää, mikä on uusien artikkelien oletuskategoria ja oletusmuoto. Täällä voidaan myös säätää, millainen editori käyttäjillä on ja voivatko he vaihtaa editoria.

Täällä on myös mahdollista säätää sitä, voiko artikkeleja kirjoittaa myös sähköpostitse. Emme hyödynnä tätä ominaisuutta.

## Lukeminen

Täällä voidaan määrittää, mitä etusivulla näkyy. Oletus on, että se on uusimmat artikkelit, mutta se voi olla myös jokin määritelty sivu.

Täällä voi määritellä, montako artikkelia näytetään, ennen kuin ne laitetaan toiselle sivulle. Joskus haluamme säätää tätä, jos esimerkiksi ulkoasuun sopii eri määrä. Esimerkiksi jos meillä on aina kolme artikkelia rinnakkain, saatamme haluta mieluummin 9 tai 12 artikkelia näkymään kerralla, jotta saamme täydet rivit.

Voimme myös määritellä, näytetäänkö artikkelista koko teksti vai vain osa siitä, mikä voi olla hyvä, jos artikkelit ovat erityisen pitkiä.

Täältä voidaan myös kieltää hakukonenäkyvyys, mikäli sen ei haluta tulevan esiin hauissa.

## Keskustelu

Täällä voi säätää keskustelujen ja kommenttien asetuksia.

Ensimmäiset koskevat linkitettyjä blogeja sekä artikkelien kommentointia.

Täällä voidaan säätää mm. pitääkö ilmoittaa nimi ja sähköposti, voivatko vain rekisteröityneet ja sisäänkirjautuneet käyttäjät kommentoida, kuinka pitkä artikkelien kommentointiaika on, näytetäänkö käyttäjille evästeiden hyväksymisruutu (välttämätön evästeiden käyttämiseksi), sisennetäänkö kommentteja, kuinka monta kommenttia voi olla, ennen kuin niitä aletaan sivuttaa, ja näytetäänkö vanhimmat kommentit ensin.

Lisäksi voi säätää, tuleeko uusista tai odottavista kommenteista sähköpostia.

Kommenttien näyttämistä voi myös säätää eli on mahdollista, että kaikki kommentit on pakko hyväksyä käsin, tai kirjoittajan aiempi kommentti on hyväksytty, jolloin seuraavat myös hyväksytään.

Täällä voi myös säätää kommenttien arviointiinlaittoa, mikä voi vähentää roskakommenttien määrää.

Samoin ei-sallittujen avaimien lisäämisen idea on vähentää roskakommentteja.

Avatarkuville voi asettaa rajoituksia sen sisällön suhteen.

Käyttäjille voi myös asettaa oletusavatarin, mikäli heillä ei ole omaa Gravatar-logoa, minkä käyttö on WordPressissa oletus.

## Media

Mediassa säädetään ennen kaikkea kuvien kokoja. Vaihtoehtoja on kolme: koko (thumbnail), keskikoko (medium) ja suuri (large). 

Lisäksi voidaan määritellä, miten mediatiedostot siirretään kansioihin.

## Osoiterakenne

Tämä määrittää, millainen osoiterakenne sivustolla on. Oletus on Riisuttu, mutta se ei ole hyvä hakukoneiden kanssa. Suositeltava on Artikkelin nimi, mutta erilaisilla sivustoilla myös päivämäärän, kuukauden tai vuoden käyttäminen osoitteessa voi olla perusteltua.

Huom! Älä säädä tätä enää myöhemmin, sillä se tulee rikkomaan olemassa olevat linkit.

Kategorioille voi myös antaa uuden peruskannan.

## Tietosuoja

Mikäli sivusto käsittelee mitään käyttäjän dataa, pitäisi sieltä löytyä sivu, joka kertoo tarjoaa tietosuojaselosteen. Sellaisen voi luoda helposti täältä asetuksista. Teksti kannattaa lukea läpi ennen julkaisua, mutta sen pitäisi pääosin olla pätevä.