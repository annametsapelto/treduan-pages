# Lisätehtävä

Tässä lisätehtävässä tehdään lottopeli. 

1. Luo uusi HTML-tiedosto ja JavaScript-tiedosto ja linkitä ne toisiinsa.
1. Luo lottoarvonnalle käyttöliittymä, jossa käyttäjä voi valita numerot 1-40 napauttamalla oikeaa numeroa. Samaa numeroa ei voi valita useampaa kertaa. Näytä valitut numerot omalla rivillään.
2. Luo lottonumeroiden arvonta eli seitsemän kappaletta lukuja väliltä 1-40. Lisäksi pitää tarkistaa, että luvuissa ei ole päällekkäisyyksiä. Jos päällekkäisyyksiä on, pitää arpoa uusi luku. Lopuksi luvut tallennetaan taulukkoon kokojärjestyksessä.
3. Lisää nappi, josta tapahtuu vertailu valitun lottorivin ja arvotun rivin välillä. Ruudulla näkyy kyseinen lottorivi ja montako arvausta meni oikein. Nappia painamalla voi tehdä uuden arvonnan ja uuden vertailun.
4. Lisää toinen nappi, joka toistaa arvontaa ja näyttää joka kerta, montako oli oikein alkuperäisestä käyttäjän rivistä. Se pysähtyy vasta, kun kaikki seitsemän on oikein. Lisäksi näkyy laskuri siitä, kuinka kauan on kestänyt. Arvontoja on kerran viikossa, joten kannattaa näyttää viikot ja vuodet (vuodessa on keskimäärin 52 viikkoa).