# Johdatus JavaScriptiin

## Kurssin kuvaus

Tällä kurssilla opiskelemme ensin ohjelmoinnin perusteet käyttäen JavaScript-ohjelmointikieltä. Sen jälkeen alamme katsoa, miten sillä voidaan lisätä toiminnallisuutta HTML-sivuille.

JavaScript on monipuolinen ohjelmointikieli, joka on lisäksi ainoa, joka toimii verkkoselaimessa. Vaikka verkkosivutoteutuksia voidaan kirjoittaa monella eri ohjelmointikielellä, kaikki muut kielet muunnetaan jossakin kohtaa JavaScriptiksi. 

JavaScriptiä käytetään yleensä seuraavilla eri tavoilla:

1. Sisällytetään JavaScriptiä HTML-sivulle toiminnallisuuden lisäämiseksi.
2. Ohjelmoidaan selaimessa toimiva verkkopalvelun osa (Frontend) JavaScript:illä (ns. Single Page Application eli SPA). SPA tehdään yleensä käyttäen jotain JS Framework:iä (React.js, Vue, Next.js, Svelte ym.).
3. Ohjelmoidaan palvelimella toimiva tietokantaa käyttävä verkkopalvelun osa (Backend) JavaScriptillä käyttäen node.js:ää.
4. Ohjelmoidaan mobiililaitteissa toimiva appi (käyttäen React Nativea).

JavaScriptistä on olemassa myös tyypitetty versio eli TypeScript, jonka suosio on kasvanut huomattavasti. TypeScriptin omaksuminen on suhteellisen helppoa, kun osaa ensin JavaScriptiä.

## Työvälineet

### Visual Studio Code

Käytämme koodieditorina Visual Studio Codea, joka on ilmainen koodieditori. Sen voi ladata myös kotikoneelle [ täältä ](https://code.visualstudio.com/)<base target="_blank">.

### Chrome-selain

Jotta kaikki toimii yhtenäisesti, käytämme kaikki Chrome-selainta. Eri selainten välillä on joskus pieniä eroavaisuuksia siinä, miten ne näyttävät asioita. Välttääksemme sekaannuksia, käytämme kaikki samaa selainta.