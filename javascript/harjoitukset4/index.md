# Harjoitukset 4

## Tehtävä 1

Tee BMI-laskuri, johon yhdistät HTML:ää ja JavaScriptiä. Kirjoita JavaScript omaan tiedostoonsa, jonka linkität HTML-sivulle. Tee lomake, joka ottaa käyttäjän pituuden metreinä ja painon kiloina. Tee virhekäsittely niin, että pituuden täytyy olla välillä 1 ja 2,5 metriä ja painon välillä 30 ja 500 kiloa eivätkä tiedot voi olla tyhjiä. Näytä sitten tulos järkevällä tavalla lomakekenttien alla. Lisäksi kerro, onko tulos alipaino, normaalipaino vai ylipaino. Katso sekä painorajat että laskukaava [täältä](https://www.terveyskirjasto.fi/dlk01001)<base target="_blank"> Muotoile sivu järkevästi.

## Tehtävä 2

Tee HTML-sivu, jolla on numeronarvauspeli. Kirjoita JavaScript omaan tiedostoonsa, jonka linkität HTML-sivulle. Peli arpoo numeron välillä 1-10. Käyttäjän kuuluu arvata se eli hänen kuuluu kirjoittaa arvauksensa lomakekenttään. Jos luku on suurempi, se ilmoittaa sen, samoin jos luku on pienempi. Näkyvillä pitää olla myös arvausten lukumäärä. Kun vastaus on oikein, peli ilmoittaa sen. Peli ei ole heti sivulla näkyvillä, vaan se tulee näkyviin vasta nappia painamalla. Kun peli on pelattu loppuun, napissa lukee "Pelaa uudelleen". Nappia painamalla myös arvotaan uusi numero. Pelin yläreunassa lukee pelattujen pelien kokonaismäärä sekä tehtyjen arvausten kokonaismäärä.

## Tehtävä 3

Tee nelilaskin, joka voi tehdä peruslaskutoimitukset eli lisäämisen, vähentämisen, kertomisen ja jakamisen. Luo ensin HTML-pohja, jossa on tarvittavat napit aseteltuna järkevästi. Sitten tee funktiot, miten saisit laskimen toimimaan. Kirjoita JavaScript omaan tiedostoonsa, jonka linkität HTML-sivulle. Nappien yläpuolelle pitää saada näkymään sekä laskutoimitus että laskutoimituksen tulos, kun "="-nappia painetaan. Laskimessa pitää olla myös nappi, joka poistaa tiedot.